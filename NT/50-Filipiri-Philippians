\id PHP
\h Philippians
\toc2 Philippians
\mt1 FILIPIRI
\imt Saphiekütsü
\ip Paul nüh Filipiri vü rhükütsü thuoüji Romri azhia Makedonia vü Europri azhih vü ma nüh Nazizheh küsakhuwa vü tsü. Ma küsizhe vü küpeh vü thi Khristanyi küüro küpari nüh ma sie küwuluo sanü ma saküjakünya thi kürie küsosie nüh Filipi vü Nazizheh vü nga thi ma vü nga sakümnomna kütsü tsotho vü rhü. Jütawie ketünga külozhe zhü sahzhu thi Jisu Khrista vünüh Paul kütsotü küsheh nüh küphratetsürawie.
\ip Lasi hama shita kürhü mazhühnyo thuoüji Filipi vü Khristanyiri nüh ma thotsaküveh tsothovü aküte küze nü ma küükra kenüh kümüna tsü nta rhü. Ma nüh hakümjie küsatsü mari saküütohle na küsa kenüh, jüüta thuoüji ma nga thi mari nga kümnomna kükho aveh vünüh luoveh jira thi kütsotü pehra naveh. Ma nüh mari vü kükhuo thuoüji mari mpa mari kümüka thi kürhieza nüh mari kete müpehtü Jisu Khrista khuke kürünyiewa peh üta küsa khuo. Mari kürho Khrista sie küsü küsara tü Judahri Khonyo alievü mükeri kümüzhe vünüh nyu nü mari kütsotü vünüh Saküüwuowa küümze vünüh aküte wie ta küsa mari vü kütheletsü. Khrista sie küsü sanü kürhori vü Saküüwuowa nüh külozhe thi luoveh kürünyi kütsü ma nüh rhü.
\ip Lasi hama tü loküzhe, kütsotü, küsüküsa thi Khristanyiri kütsotü thi akürho vü müküütuo phrateke sa veh. Jümpa mükünyu Paul nüh Filipiri Nazizheh hozake küümze küthsütsü.
\b
\iot Azhühjiri
\io1 Saphiekütsü zhü 1.1—11
\io1 Paul ma mpa ma nyito vü küsari 1.12—26
\io1 Khrista vü akürhowa 1.27—2.18
\io1 Timothi thi Epafrodita kenüh zanyokümüshe 2.19—30
\io1 Mükünongüri thi akükrüri kenüh azhükütsü 3.1—4.9
\io1 Paul thi ma fü Filipiri 4.10—20
\io1 Sekhezhü 4.21—23
