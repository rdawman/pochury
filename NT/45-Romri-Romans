\id ROM
\h Romans
\toc2 Romans
\mt1 ROMRI
\imt Saphiekütsü
\ip Paul nüh Romri vü rhükütsü thuoüji Rom vü Nazizheh sana küsa kenüh küchekütuo. Ma nüh wa no nta lekhuji küüche kenüh rhü. Ma kümüshewa thuoüji jüla Khristanyiri azhie vü tsotho pike küro nü mari küükra vi taji Spain vü wa na küsa kenüh. Khristanyira kütsotü ma nüh küthsüwa rhü nü rüle kütsü thi Khristanyira kürho vü zanyo küsa aveh vü nga harüke naküsa kenüh rhü. Lasi hamatü Paul nüh zhühle vi küüza küjutsahwa rhü saveh.
\ip Romri Nazizheh vü küperi vü külozhezhü tsükümü sevü makeri’a nüh kükhuo saveh ta küza, lasi vünüh kürhü zhühtso, zhühlekümühiewa nüh mokümjie Saküüwuowa tü ma mpa nyiri sie küsü sara nüh jüma saküthsütsü: Jümatü apovü nüh wa sehkhe küju kütsotü vünüh wie (1.17).
\ip Paul tü jütisanü ma zhühtsowa saküji. Judahri nga satü mükünyuri nga satü nyiri aveh Saküüwuowa vü mümüshoji mümühie, küpakenühnyunü nyiri aveh nga zarike vünüh kükhiemuo kükhra kükhu vü pehmü. Nyiri tü Jisu Khrista kütsotü vünüh Saküüwuowa sie müshoraveh. Jüma sevü thuoüji Khrista sie küsü küsa vünüh kürho kürüthera thi jüta küsa vünüh Saküüwuowa sie kütsotüra kürüthe küzatsü. Kütsotüri tü Saküüwuowa sie kürükümühie sara nü Saküüwuowa Sietse nüh hiri tü kükhiemuo thi aküsü kükhra vünüh sakürüzihra. Küüsho 5-8 küju Paul tü Saküüwuowa Khonyo thi kütsotüri kürho vü Saküüwuowa Sietse kükhra zhühnyo phratetsü. Jütisanü Saküüwuowa nüh nyiri kenüh küütuowa Judahri thi Judahmükünyuri tü mokümjie sie katora nüh ta küsawa küüna vü povüküsawa Paul nüh kükhra thse. Ma nüh Jisu Khrista vünüh Saküüwuowa küümze vü nyiri aveh sieru küju küsara kenüh Judahri nüh Jisu kulekümü tü Saküüwuowa kümüshe küsü ta küsa azhühkhe sa tsü, thi ma nüh Judahri tü tsotho aveh vü Jisu kükulewa nyu ta küsa tsotü. Sehkhe vü thuoüji ma nüh mokümjie Khristanyiri tü mürhoji mümühie nüh ta küsa rhü; pehkhewie ketünga küsü nüh küsü vü küümze mokümjie mpeh üji mümühie nüh ta küsa rhü. Saküüwuowa küüro vü ma nüh zhühtso hakümjie küsari vi Khristanyiri azhihwa vü thi küsü nüh küsü vü küürole, thi kümüshe alo tsahwa küüna. Ma nüh nyijü zhühle thi Saküüwuowa küsiake zhü vi nü akhe samü.
\b
\iot Azhühjiri
\io1 Saphiekütsü thi zhühtso 1.1—17
\io1 Küülole nyiri nüh müvijimükümühie 1.18—3.20
\io1 Saküüwuowa küülole lekhuji 3.21—4.25
\io1 Khrista vü kürho kürüthe 5.1—8.39
\io1 Israelri Saküüwuowa küütuo vü 9.1—11.36
\io1 Khristanyiri kürho khuke 12.1—15.13
\io1 Sehkhe küsa thi nyijü vü loküzhe zhü kütsü 15.14—16.27
