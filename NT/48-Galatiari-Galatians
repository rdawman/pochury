\id GAL
\h Galatians
\toc2 Galatians
\mt1 GALATIARI
\imt Saphiekütsü
\ip Judahmükünyuri azhie vü Jisu zhühku zhühthe kümühiewa küphrate vü thi akükhe mükünyie vü Khristanyi tsah sa naküsa kenüh nyiri tü Mosa Wule kümüzheleh ünü nyu nüh ta küsa küüna shuru. Paul nüh hama küwuluo sanü ma nüh hama thuoüji müvi ketünga azhümünyie ta küza. Jüma nyu nü Khrista vü akürho küpeh thuoüji kütsotü wie, thi jüma nüh aveh nga Saküüwuowa sie kükato sara veh. Thitü Galatia vü Nazizhehri azhie vü Asia vü Romri azhih vünüh Paul sie küüproluo ru nü Saküüwuowa sie tsarü naküsa thuoüji Mosa Wule nga mümüzheji mümühie ta sashuru.
\ip Paul nüh Galatiari vü rhükütsü thuoüji kütsotü küzhütsawa vü sieru nta küsa kenüh thi akürie küsosie nüh mari lekhuji küjomüsü teküwari kütsotü küzhütsa vü küürho nta küsa kenüh rhütsü. Paul nüh mampa ma tü Jisu Khrista povükusari ta ma kümüsho phrate. Ma povüsa üta küji tü nyiri kükhra vünüh nyu nü Saküüwuowa nüh ma ji, thi ma küüro thuoüji Judahmükünyuri kenüh küünyipuo ta ma nüh wuie. Jütisanü kütsotü vünüh nyiri tü Saküüwuowa sie katora veh ta küsawa vi nü küwuluowa saküjiwa. Küüsho sehkhe vü Paul nüh küüza thuoüji Khrista kütsotü vünüh Khristanyira kürho khuke tü küümze vünüh mampa shururaveh ta phrate.
\b
\iot Azhühjiri
\io1 Saphiekütsü zhü 1.1-10
\io1 Paul povüküsari küsü ta küsa küphrate 1.11—2.21
\io1 Saküüwuowa Küümüze zhühlekümühie 3.1—4.31
\io1 Khristanyiri kürüzih thi küüro 5.1—6.10
\io1 Sehkhe küsa 6.11-18
