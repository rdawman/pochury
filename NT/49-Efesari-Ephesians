\id EPH
\h Ephesians
\toc2 Ephesians
\mt1 EFESARI
\imt Saphiekütsü
\ip Paul nüh Efesari vü rhükütsü thuoüji apokhuwa “Khrista nüh alü sataji thajüwu vü küpehri nga sa tü thi azhih vü küpehri nga satü Saküüwuowa kümüshe vünüh zanyo saküsa aveh vizhuh” (1.10) nta küsa kenüh rhü. Jümasevü nga Jisu Khrista sie küsü sanü nyiri aveh nga kürükümühie kenüh kümüshe küji hala azhühnyo peh nü rho üta Saküüwuowa nyiri vü khuo.
\ip Efesari lasi apo vü thuoüji lasi hama kürhüwa nüh Saküüwuowa Pawa nüh ma nyiri kürükawa phrate nü kürükümühie zhühtsowa saküji, Jisu Khrista, Tsawa vünüh mokümjie mari tü nojatsü nü kükhiemuo vünüh sakürüzihtsü nüh, thi Kümtse Sietse nüh Saküüwuowa nüh phratekeküsa küjiwa kütekekütsü sanüh küzaküji tsü. Jümasevü rühle künyiawa vü ma nüh lasi hama küchieri nga Khrista vünüh mari küsü sanü kürhowa tü mari kürü kürho vünüh saküüzhütsara nthe ta küsa khuo.
\ip Khrista sie küsü küsa vünüh Saküüwuowa nyiri tü zarike ta küsa künyitoh vünüh hozake phratetsü, jümari thuoüji: Nazizhehwa tü asatsa kümüjie vünüh, Khrista vünüh alüwa kümüjie, nyutü azheh kümüjie vünüh, Khrista vünüh jükelohwa kümüjie; nyutü vüvühwa kümüjie vünüh, Khrista vünüh vüpawa kümüjie. Khrista vünüh Saküüwuowa küümze kümüshe vünüh lasi hama kürhüwa tü vikünga nü lasi hama tü phrate kümüsie küji. Zanyo aveh nga Khrista küwie küümze, küsahthuoh, noküja, küümze thi kümtse vünüh ngu.
\b
\iot Azhühjiri
\io1 Saphiekütsü zhü 1.1-2
\io1 Khrista thi Nazizheh 1.3—3.21
\io1 Khrista vünüh kürho kürüthewa 4.1—6.20
\io1 Sekhezhü 6.21-24
