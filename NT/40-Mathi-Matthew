\id MAT
\h Matthew
\toc2 Matthew
\mt MATHI
\imt Saphiekütsü
\p
\ip Mathi Zhülekümühiewa nüh Jisu tü phratekeküsa Küülolewa, thi ma vünüh Zhütsalasi Kürüwiwa vü Saküüwuowa nüh ma nyiri vü phratekeküsari sajura ta küsa phratetsü. Zhüle kümühie hamatü Jisu nüh Judahri zhie vünüh wuo thi rho ti küsa mpa kenüh nyunü azhih aveh kenüh wie.
\ip Mathi tü kümühie ta küjike nü lasi hama rhü. Jisu küwuo vünüh rhüte, thi ma ajuküvü, thi Tsuore nüh ma kümüra, thi ma nüh zhütsazhü küphrate küüro, thi küsosie, thi Galilee vü nyiri saküümühie rhü. Hamasevü thuoüji Zhülekümühie hamatü Jisu küzetse Galilee vünüh Jerusalem vü küwa thi Jisu Zhia sehkhe küüro ma khieluothso rügi vünüh küzeke thi rhoküsürale küju wa taküsa rhü.
\ip Zhülekümühie hamatü Jisu thuoüji Küsosie küjiwa, Saküüwuowa Wule rüle kütsüra kükhra küpewa, thi ma tü Saküüwuowa kajipe sosie kütsüwa ta küsa phratetsü. Ma nüh küsosieri tü aküzhi vünüh aloso vi küsosie zhünyo münga küvizhuh hamari: (1) Küzhiho vünüh Vüwa zhü küphrate, jümatü akürho khuoke kenüh, küüro kenüh, zanyo küütsa küngura, thi rügi kajipe nyiri santa atüvü tsekütse (Küüsho 5-7); (2) Sehnyi türakünyiri vü mari küüro kenüh küsosie (Küüsho 10); (3) thajüwu vü Kajipe kenüh küüzhühie (Küüsho 13); (4) Sehnyi küsa zhünyo küsosie (Küüsho 18); thi (5) Khinyi kürho sehkhe zhü küsosie thi rügi Kajipe zhü küsosie (Küüsho 24-25).
\b
\iot Azhühjiri
\io1 Rhozhiluoküru thi Jisu Khrista küwuo (1.1—2.23)
\io1 Johan Baptistwa küüro 3.1-12
\io1 Jisu ajuküvü thi kümüra 3.13—4.11
\io1 Jisu nüh Galilee vünüh anyiri tüvü küüro 4.12—18.35
\io1 Galilee vünüh Jerusalem vü küwa 19.1—20.34
\io1 Zhia asehkhe thi Jerusalem kütuovü 21.1—27.66
\io1 Vüwa rhosheleküsüra thi nyuri küütsa 28.1-20
