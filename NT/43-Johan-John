\id JHN
\h John
\toc2 John
\mt JOHAN
\imt Saphiekütsü
\p
\ip Johan zhülekümühiewa nüh Jisu tü Saküüwuowa zhü rhoküpehuowa ta küza, “Ma tü nyiri satsa vü taji hiri azhie vü rho.” Lasi hama nüh küüza, Zhülekümhiewa hama thuoüji lasi hama küchieri nüh Jisu thuoüji phratekeküsa Küülolewa, Saküüwuowa Tsa, ta kütsotüna küsakenüh rhü, thi mavü kütsotüri thuoüji kührho peranaveh (20.31).
\ip Saphiekütsü zhü vünüh Jisu vü Saküüwuowa Zhü rhoküpehuo kümüshira vü Zhülekümühiewa hama atü vü küngoküüro küpapa küthsükütsü vünüh Jisu ta küsa küza. Hamari tü mowa kütsaküngumü thuoh nüh küngoküüro vünüh phratekütsa rületsümthuoh. Lasi hama nüh anyi wuori tü mokümjie Jisu tsotü nü ma se nyi nüh thitü wuori thuoüji ma luosanü mütsotü nta samü nüh küzatsü. Küüsho 13-17 nüh Jisu kümünyie rüza vü ma nüh ma senyiri sie tsarüluoshe taji kümpamwu rhüküsuosheh saveh, thi ma zekemüna küsa atü rüza vü küüchezhü thi küüchüzhü mari vü tsü. Küüsho sekhewa nüh Jisu küre thi kümte, ma küzeke thi kürhole, thi ma rhoküsürale sevü ma nüh ma sehnyiri vü küütsale küzatsü.
\ip Nyimza küsü küüphroküphrie küüro sala nü kürerawa zhüku tü (8.1-11) mükieke nü rhüsaveh, küpakenühnyunü lasi rhüküsa hozake thi kürhükhuri lasi hozake vü hama jakümü kenüh, thi wuori vü thuoüji küpa vü rhükenyiemümüti. Johan nüh Jisu Khrista vünüh rhoküpehuo akürho küte phrate, aküte jüma tü khinyi nga thi thari nüh Jisu tü lukhujiwa, küzhütsawa, thi kürhowa phratezhu naveh ünüh jümari vü nga ru naveh. Johan atüvü azhü kümühie küpeke küpehuo thuoüji, küthsishi nü zanyori rülo tsotho aveh vü sietse küzhütsa küjo kütsüri, jümari thuoüji: ajuh, lohse, küwie, nyihzhükühuowa thi ma nyihzhüri, thi rhelivirhu thi ma vi, ti vi nü küthsoshi.
\b
\iot Azhühjiri
\io1 Azhü pokhuwa 1.1—18
\io1 Johan Baptist thi Jisu sehnyi apori 1.19—51
\io1 Jisu nyura tüvü küüro küsa 2.1—11.50
\io1 Rülo sehkhevü Jerusalem vü thi ma kütuo vü 13.1—19.42
\io1 Vüwa kürhole thi nyiri vü küütsa 20.1—31
\io1 Sehkhe küsa: Galilee vü kütsakütsüle 21.1—25
