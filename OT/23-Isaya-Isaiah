\id ISA
\h Isaiah
\toc2 Isaiah
\mt1 ISAYA
\p
\imt Saphiekütsü
\ip Isaya lasipha tü mahvi müza tüze Khrista tüvü küzhila asevü Jerusalem vü kürho setsaküthsü aküji küsü anyo vünüh thoh. Lasipha hamatü arüleh küji küche vünüh küsuora naveh:
\ipi 1) Küüsho 1-39 küju thuoüji azhephru küsü, Assiria nüh zhiehseh kajipe Judah sakükrüküm tsotho küsü vü ru. Judah kürho saküükrütsawa tü Assiria kükrü mpa vünüh nyu wie ta küsa Isaya nüh ngu, tü akuoküjiwa kükhiemuo thi Saküüwuowa zhümküüna, thi mari alehküno ma vü küzüla kenüh mpa wie. Atsokhie zhüri thi amükeri vünüh setsaküthsüwa tü anyiri thi mari sierhüri ji nü künyitsa thi kümsho kürho küsü vü jike nü Saküüwuowa zhüküüna müsara nüh saküm hamna kütsü nüh aküzo thi küzorie viru naveh. Isaya tü azhihnyieh aveh vü luovehkürüzi thi kümhietsatsa kaji sana küsa David küshuküra küsü kütse nga ti küütü phrahtekütsü sa.
\ipi 2) Küüsho 40-55 thuoüji Judahri Babilon vü aküsi vüpeh nü mari sakümnomna thi kürühluo münyie nüh sa ti küsa vü azhi rhü. Setsaküthsüwa nüh Saküüwuowa tü ma nyiri vizhu nü mari azheh Jerusalem vü siewa taji akürho kürüthe küsü sate le naveh ta zhüchüh. Küüsho hamara zhütso aküjiwa thuoüji Saküüwuowa Vüwa thuoüji azhükuwa, thi ma nyira kenüh ma kürüzhe tü akuoküji aveh vü mari küüroh nga chieke, mari tü Israelri vünüh akütsia küvirari sanaveh. Vüwa Asiepe ta küsa rülehri tü Lasi kürüwiwa vü küthsü kümhietsari.
\ipi 3) Küüsho 56-66 thuoüji aküzhi vünüh Jerusalem vü shele teküwari vü, thi Saküüwuowa nüh akuoküjiwa vü küphrahzhu zhüwa küthsütoh ngüri vü phrahte. Kütsazawa thuoüji, Künyitsa, Kümsho, thi Kümnyi kümzhe, küsahthuo, thi akükhuo küsa kenüh phrahte. Azhünyo aküjiwa thuoüji arüleh 61.1-2, Jisu nüh maküüroh küsate vü ma küji zhüri nüh aküji sa.
\b
\iot Azhühjiri
\io2 Hamnari thi küphrahtekeri 1.1—12.6
\io2 Akuohjiri vü kümnomnakütsü 13.1—23.18
\io2 Saküüwuowa nüh azhihwa shihküsa 24.1—27.13
\io2 Hamna thi küphrahteke kütsü lehü 28.1—35.10
\io2 Judah Kajiwa Hezekiah thi Assiriari 36.1—39.8
\io2 Küphrahteke thi kürühluo zhülekümhie 40.1—55.13
\io2 Hamnari thi küphrahtekeri 56.1—66.24
